---
id: da355a-vt21
title: "Projekt"
---

# Projekt

Projektet ska göras i grupper om **tre (3) personer**. Ni anmäler er projektgrupp via Canvas på den här länken: [https://mau.instructure.com/courses/8054/groups#tab-8222](https://mau.instructure.com/courses/8054/groups#tab-8222). Anmäl er grupp **senast den 12:e Maj (23:59)** - det är **superviktigt** att ni gör detta i tid, så att ni får redovisa projektet vid redovisningstillfällena i slutet av kursen

Hittar ni ingen projektgrupp så skriv (i god tid) i kanalen `#hitta-projektgrupp` på Discord för att hitta andra studenter som också vill hitat en projektgrupp.

---

## Kravspecifikation

* Ni ska bygga en webbapplikation baserat på ett ramverk/bibliotek (t.ex. React, Vue, Angular, m.m.).
* Ni ska motivera ert val av detta ramverk/bibliotek genom en jämförelse med två andra (t.ex. om ni valt React, varför valde ni inte Vue eller Angular?).
* Er webbapplikation ska använda sig av **minst** ett externt API (som tidigare **inte** använts i laborationerna eller uppgifterna).
* Er webbapplikation ska antingen göra det möjligt för en användare att kunna spara data, eller att webbapplikationen sparar data på egen hand, i relation till det valda API:et.
    * Till exempel ett filmbibliotek genom ett API för filmer.
    * Till exempel en lista över de senaste vädersökningarna genom ett API för väderdata.
* Er webbapplikation ska ha ett grafiskt gränssnitt med fokus på användbarhet på olika enheter (dvs. vara responsiv).
* Ni ska använda er av Git i kombination med GitHub för att versionshantera ert projekt.
* Ni ska skapa en sk. [README](https://mau.instructure.com/courses/5612/groups#tab-5025) på GitHub där ni kort beskriver ert projekt **och** inkluderar jämförelsen mot de andra ramverken/biblioteken.

Är ni osäkra på er projektidé kan ni lämpligen stämma av med oss på ett tillfälle för projekthandledning eller en laboration.
{: .info}

**Här är två sammanställningar över publika API:er:**

* [https://any-api.com](https://any-api.com)
* [https://github.com/public-apis/public-apis](https://github.com/public-apis/public-apis)

---

## Redovisning

Varje projektgrupp kommer få cirka 10 minuter (plus 5 minuter för frågor) för att presentera sitt projekt. Försök att utnyttja tiden på bästa sätt. Ni kan utgå från följande punkter till presentationen:

* Introduktion till vad ni valt att bygga och varför.
* Vilket ramverk/bibliotek ni valt och varför.
* Vilka API:er ni använder av.
* En kort demonstration av er webbapplikation.
* En kort reflektion över hur arbetet har gått och vilka lärdomar ni tar med er från detta.

**På det tillfälle (onsdag eller torsdag, v.22) ni redovisar så förväntas det att ni stannar hela tillfället.**

Veckan innan presentationerna kommer vi att publicera en Doodle där varje projektgrupp kan anmäla sig till ett redovisningstillfälle (**glöm inte** att ange nummer för er projektgrupp).
{: .info}
